卷三十一・外科  颐疽
       薛立斋治高举人，年逾三十，夏月热病后患颐毒，积日不消，气息奄奄，脉诊如无，饮食少思，大便不禁。《脉经》云∶脉息如无似有，细而微者，阳气衰也。齐氏云∶饮食不入，大便滑利，肠胃虚也。遂以六君子汤加炮姜、肉豆蔻、破故纸，数剂泻止，食稍进。更加以黄 、当归、肉桂，溃而脓水清稀。就于前药，每服加熟附子一钱，数剂食进，脓亦渐稠。再以十全大补汤，用酒芍，加白蔹，月余而痊。 