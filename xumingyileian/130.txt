卷二十四  悲伤
       薛立斋治一孕妇，无故悲泣，用大枣汤而愈。后复患，以四君子加麦冬、山栀而愈。
陈良甫曰∶乡先生郑虎卿内人黄氏，妊娠四五个月，遇昼则惨戚悲伤，泪下数次，如有所凭，医与巫者兼治皆无益。良甫时年十四，正在儒中习业，见说此证，而虎卿惶惶无计，良甫遂告之管先生伯同，说先人曾说此证，名曰脏燥悲伤，非大枣汤不愈。虎乡借方看之甚喜，对证治药，一投而愈。（《良方》。） 