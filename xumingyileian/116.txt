卷二十四  伤寒
       缪仲淳治于润父夫人，妊九月，患伤寒阳明症，头痛壮热，渴甚，舌上黑苔有刺，势甚危。缪投竹叶石膏汤，索白药子（医马病者。）不得，即以井底泥涂脐上，干则易之。一日夜尽石膏十五两五钱。病瘳产一女，母子毋恙。
治妊娠伤寒，护胎为要，否则堕胎多死。以白药子为细末，鸡子清调摊绵纸上如碗大，自脐贴至脐下胎存生处，干即以湿水润之，临产者慎勿忘此。 