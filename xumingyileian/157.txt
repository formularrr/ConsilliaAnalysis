卷二十五・产后  疟
       陆肖愚治陈振宇女，年二十七，产后患间日疟，已月余，寒热虽不甚，而身体倦怠，饮食减少。脉之，左手平和，右手弱而无力。与补中益气汤二剂，觉胸膈饱闷，遂归咎人参。更医仍用青皮饮、二陈汤等，寒热反甚。用截药或止，数日复至。延至数月，肉削骨立，再诊之，其脉微弱已甚，曰∶前日人参两许可愈，今非至斤，不能奏效矣。用十全大补汤二剂，仍觉闷，疑之。曰∶直服至不胀闷愈矣。更倍参投之，遂饮食日增，服数十剂方起。 