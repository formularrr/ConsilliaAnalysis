卷三十  心腹痛
       月埠张氏儿十岁，自幼心痛，得于母气，不时发。发时饮食不进，呻吟，反复三四日。仲淳疏方，药入口即止。槟榔、黑丑各一钱，木香五分，使君子、橘红、白芍、旋复花各二钱，茯苓三钱，猪苓钱半。（《广笔记》。）
蒋仲芳治魏交让子，年十岁，患小腹痛三四年矣，诸医不效。诊之，脉来沉迟，二便如常，按之无块，此必肾家虚寒也。六味地黄丸加炮姜、肉桂、青皮、香附、车前、牛膝而愈。（雄按∶炮姜不若用橘核或茴香，否则易以当归。） 