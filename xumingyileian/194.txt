卷二十七  水泡
       （附脓泡）
万密斋治李氏子，一岁出痘，起发时，都似水痘。曰∶痘乃胎毒，五脏各具一症，肝为水泡，肺为脓泡，心为斑，脾为疹，肾为黑陷。此乃肝脏之症，喜皮肉浓坚，而色苍蜡。若皮薄色娇，不可治也。乃以四君子汤加黄 、防风、牛蒡，母子同服，十三日安。
梁大尹公子出痘，起发时多成脓泡。曰∶此险症也，治晚矣。越二日痒作而殒。
郑氏子九岁出痘，起发时，额上两颊皆成脓泡。曰∶逆痘，不可治也。痘症自有次序，初出一点，血化为水，水化为脓成而毒解矣。如苗而秀，秀而实。今方苗而秀，恐早发还先萎也。七日后更论，未及期，大痒而死。 