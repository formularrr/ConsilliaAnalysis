卷二十五・产后  头痛
       薛立斋治一产妇头痛，日用补中益气汤不缺，已三年矣，稍劳则恶寒发热，为阳气虚，以前汤加附子一钱，数剂遂不发。
一妇人产后，头疼面青二年矣，日服四物等药。薛谓肾水不能生肝木而血虚，用六味丸加五味子，两月而痊。
缪仲淳治黄桂峰乃正，产后头痛，大便秘，用生料五积散一剂不效。令加归身一两，一服大便通，头疼立止。
薛立斋治一膏粱之妇，产后，月经不调，唇裂内热，每 作，服寒凉之剂，后不时出水，薛用加味清胃散而愈。后值春令，兼怒，唇口肿胀，寒热作呕，痰盛少食，用小柴胡加山栀、茯苓、桔梗，诸症顿退。但内热仍作，乃以加味逍遥散，调理而安。 