卷二十七  发核
       徐仲光治一儿痘，十朝外，早上龈溃烂，外颊红肿，外治用抑阳散同葱汁、酒浆捣敷，每日一换，不用纸封，内服紫花地丁、花粉、生地、丹皮、元参、山慈菇、贝母、翘、防、蒡、芎、桔、连、芩、归、芍。先以银花一两煎汁服之，颊肿口疳渐平。月余，忽发夜热，左腮下生一核，大如李，色白，按之而疼，外治硼砂一钱五分，胆矾五分，麝香半分，烧酒薄薄调匀，新笔蘸涂，内服芩、羌、翘、蒡、甘、芍、元参、前胡、贝母、胆草、山栀，亦以夏枯草一两，煎汁服之，连进四五剂而愈。 