卷十七  脱颔
       罗太无治一人，伸颈而颊车蹉，但开不能合，以酒饮之令大醉，睡中吹皂角末搐其鼻，嚏透即自正矣。（《医学纲目》。）
龚子才治一人，因怒气大叫，下颏脱落，任掇不上，众莫措手。令以乌梅槌饼，塞于两腮至牙尽头控处，张口流涎，须臾随手掇上。
张三锡治一妇人，错下颔。古谓脱金钩，两手脉弱，用八珍汤加升、柴遂全愈。先用手法拿上，正骨科当知。
雄按∶余治一人，以大剂熟地、柏、杞、龙眼肉而愈。 